---
outline: deep
lastUpdated: 2024-08-12
---
# Ami szükséges
A program vagy script (ejsd: szkript) írás az IT szakmának specializációtól függetlenül alapvető dolog. Ha üzemeltető vagy, akkor a rendszerek működését kell
ismerned és ha egy komplexebb utasítás sorozatot szeretnél lerövidíteni, akkor a script írás elengedhetetlen. Ha fejlesztő vagy, akkor a programozás lesz a
életed minden napi része. Lehetne folytatni a sort...

DE!

A programozásra rá kell állni. Nem olyan mint a matek vagy más reál tárgyak, amit beseggelsz és kész. A programozás egy úgy nevezett gondolkodási mód. De, mi
kellenek hozzá?

## Angol
Ha az angol nem megy, ne keseredj el. Ha megy, akkor ugorj a [Számítógép](#szamitogep)-re. Most lehet, hogy hideg zuhanyként fog érni a következő bekezdésem:

Igen. Az angol nyelv az informatika alfája és ómegája. Az angol nyelv az informatika nyelve és szakmai nyelve. Az, hogy magyarul van
valami, az csak a lefordítások miatt van. Említettem már, hogy gyorsan változik az informatika világa? Nah, ugyan ilyen gyorsan változnak a dokumentációk és
jelennek meg a szakirodalmi könyvek is angolul. Mire lefordítanák magyarra, addigra már elavul vagy nem is lesz releváns. Azaz nem lesz "up-to-date".

**Jó hír #1:** Ha nem is beszélsz szóban, első körben írni és olvasni bőven elegendő. Ha még az se megy, addig fordísd le a szövegeket GPT-vel vagy Chrome
böngészőben akár a teljes oldalt. Közben párhuzamosan kezdj el angol-lal ismerkedni. Minél többszőr használod, annál jobban fog menni.
Kényszerítsd bele magad, hogy angolul nézed a dokumentációkat vagy a videókat. Az lesz a leghatékonyabb, ha magán tanár segítségével tanulsz. Azt
meg [itt](https://www.facebook.com/groups/tanarok) találsz dögivel.

**Jó hír #2:** Magyarországon nem egy céggel találkoztam, ahol az angol nyelvet gyakorlatilag nem is használtuk. Bár az állás hirdetések tartalmazták, de se az
interjún, se munka során aktívan nem használtuk. Minden is magyarul ment. Jó 1-2 dolog nem, de azok csak 1-1 mondatokban nyílvánultak meg.

Persze van olyan cég is, ahol az egy csapat tagjai nem csak Magyarországról vannak, hanem külföldről is. Ilyenkor már elengedhetetlen az angol nyelv írásban és
szóban is. De, sajnos ezt nem tudom kategorizálni multinacionális vállalatra és kkv-ra. Minden cég más és más. Kapaszkodj! Amin lepetéztem először, hogy a
Magyar Telekomban mikor ott voltam és a [CTO](https://www.aarenson.hu/ceo-coo-cfo-cto-cio-mit-jelentenek-magyarul-ezek-a-roviditesek/) tartott meetinget
angolul (!) tolmács fordított magyarra! Azért ez elég durva, meg ritka is. :D

Továbbiakban jellemző lehet, hogy majd angol szavakat fogok használni magyar ragozással.

## Számítógép
Egy számítógép elengedhetetlen. Egy minimális konfigurációval már el lehet kezdeni. Ha nincs, akkor találj egy helyet, ahol van lehetőséged gyakorolni.

Nem, nem kell erőmű. Ha van 16GB RAM-od, már sínen vagy. Nem fogsz olyan programot írni, ami 16GB RAM-ot igényelne. Bár van rá esély, hogy egy hibás kód megeszi
az egész géped. De akkor, lényegében bármekkora erőforrást se lenne elég. :)

Nem, telefon nem lesz jó!

## Internet
Internet elérés azért kell, hogy telepítsd a szükséges programokat, olvasd a dokumentációkat, nézd a videókat, keress megoldásokat, stb. Ha csak telefonról
tudsz netet osztani, az is elegendő lehet, de figyelj a mobil net korlátjaira. Minden esetben érdemes egy stabil internet elérést biztosítani.

