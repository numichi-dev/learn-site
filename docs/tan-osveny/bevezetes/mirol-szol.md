---
outline: deep
lastUpdated: 2024-08-11
---

# Bevezetés
A oldal célja az volt, hogy egy olyan tudás megosztó felületet hozzak létre, ahol a programozás, algoritmusok, rendszerüzemeltetés, hálózatok működése és a
mindennapi informatika területeit gyakorlatiasan mutatom be, mindezt elbeszéléses formában itt-ott szabad fogalmazással. A szakmai szóhasználatot megtartom, de
igyekszem a lehető legközérthetőbben.

## Irány mutatás
Az oldal felépítését nem kötelező tartani. Sőt! Nem is tudlak végig kisérni mindenen. Csak az alapokat tudom neked megmutatni. A specifikusabb témákban már
lehetséges, hogy külön fog válni az útunk, de ez nem baj. Mindenkinek más az erőssége és a gyengesége, más az a terület amiben mélyebben elmerül.

> "Ha már tudod, hogy mit keress, akkor már meg fogod tudni találni."

De, ha még jelenleg az IT olyasminek tűnik, mint aki nem tudja hogy kezdje, akkor itt az oldalon megtalálod a kezdő lépéseket. Én azt tudom megmutatni, hogy hol
van a start vonal és csak az első elágazásig tudlak kísérni. Aztán már a te döntésed, hogy merre mész tovább. Persze addig azért jó sok témát érinteni
fogunk. ;) Ezért is úgy terveztem az oldalt, nem erőltetek egy nyelvet se rád, hanem párhuzamosan többet is fogok használni. Aztán majd eldöntöd melyiket fogod
használni késöbb. (Vagy megtanulsz egyszerre többet is.)

Akkor is, miről fogok majd írni?

- Programozás alapjai és azért mélyebben is
- Nyelvekben Java, Python, JavaScript (TypeScript), GoLang, PHP nyelvekben gondolkodtam, de lehet, hogy más nyelvek is előkerülnek.
- Algoritmusok és adatszerkezetek
- Rendszerüzemeltetés, beleértve a Linux rendszereket
- DevOps és CI/CD mi fán terem, vagy mi a wtf ez
- Hálózatok működése
- és ami még az eszembe jut

## Nem én vagyok az egyetlen
Ez az oldal magyar nyelvű, de nem az egyetlen. Az internet tele van hasznos információkkal. Sőt! Szorgalmazom, hogy nézz más forrásból is, legyen az cikk, blog,
YouTube és sorolhatnám. Nem én vagyok az egyetlen állat, aki beleől piszok sok időt, hogy ingyen megosszon valamit.

Mindezek ellenére ezen az oldalon, vagy platformon ha úgy tetszik:

- nem kell majd fizetni érte (azaz ingyenes)
- nem lesznek rajta hirdetések
- nem fogok adatokat gyűjteni rólad
- nem fogok eladni semmit
- nem kérek támogatást

Miért? Mert meg van a saját keresetem az IT területen. Az oldal csak egy hobbi, amit szeretek csinálni. Azért csinálom, hogy segítsek másoknak, akiknek
szükségük lehet rá. Ha segítettem, akkor az már öröm számomra. Nyilván annyi negatívuma van, hogy nem főállásban szerkesztem, csak amikor ráérek. Ha értesz
valamilyen témakörhöz vagy új témát hoznál be, akkor nyugodtan adj fel egy (vagy több) PR-t.

Technikai oldalról nézve az oldal VitePress engine futtatja ami ingyenesen használható (MIT license alatt). A GitHub Page pedig ingyenesen hostolja az oldalt.
Maximum a domain név fizetős, de most évente az a ~20$ fel se tűnik, amikor levonja a számlámról. Domain nélkül
a [https://numichi-dev.github.io/site/](https://numichi-dev.github.io/site/) címen lenne elérhető, de most az át fog hozni a `numichi.dev`-re.

## Kérdésed lenne?
Ha elakarsz érni, akkor több módon is megteheted, részleteket [itt](/rolam) találsz információt. Nem játszok bújocskát.

Mielőtt kérdést tennél fel:

> [!IMPORTANT] Fontos
> Ami 10 perc alatt megtalálható valamilyen formában az interneten (angolul vagy magyarul), azt NE kérdezd meg. Biztos más is feltette már azt a kérdést.
> A közösség nem szívleli, ha olyan kérdéssel kell foglalkoznia, amire rákeresve is az első 5 találat között szerepel. Gyorsabban kapod meg a választ internetet
> feltúrva, mint vársz a válaszra (ha válaszolnak rá egyáltalán). Azokra a kérdésekre térj ki, amelyekre nem találtál választ, vagy amelyekre nem találtál
> megoldást.

Ha pedig kérdésed lenne, azt számos módon felteheted.

- írsz egy `issue`-t a [GitHub-on](https://github.com/numichi-dev/site/issues/new) (GitHub account szükséges)
- írsz egy email-t
- írsz egy üzenetet a [LinkedIn](https://www.linkedin.com/in/numichi/) profilomon
- írsz egy közösségbe, pl. Facebook "Programozók" csoportba, de [itt](https://www.facebook.com/groups/408156912634809) egy link hozzá.
- írsz egy kérdést [StakcOverflow](https://stackoverflow.com/) oldalon, de angolul megy a kommunikáció
- vagy írhatsz a GhatGPT-nek vagy valamely alternatívájának, de a válaszát kritikusan kezeld és győződj meg róla, hogy a válasz helyes-e.

Facebook-on is írhattok, de ott nem garantálom, hogy reagálni fogok.

> [!WARNING] Figyelem
> Ha célzottan nekem szeretnétek írni, akkor ez esetben tegyétek hozzá, hogy honnan jöttök, hogy be tudjam azonosítani, hogy miért írtok. (Pl. "Numichi.Dev
> oldalról jöttem")

## Jelzések

Az `ilyenekben` akkor találkozol, amikor valamit kiemelnék. Például egy szó, kifejezés, parancsot vagy fájl neveket, útvonalakat. Pl.: `C:\Program Files`.

> Az ilyen szűrke zónákban idézetek vagy gondolatokkal találkozgatsz.

> [!NOTE] Jegyzet (szürkés)
> Kiemeli azokat az információkat, amelyeket a figyelembe kell venniük, még akkor is, ha csak átfutják.

> [!TIP] Tipp (kékes)
> Opcionális információ, amely segíthet abban, hogy jobb legyen valami.

> [!IMPORTANT] Fontos (lilás)
> Létfontosságú információ, amelyet a szükség szerűen, jó ha tudunk.

> [!WARNING] Figyelem (sárgás)
> Kritikus tartalom, amely azonnali figyelmet igényel a lehetséges kockázatok miatt.

> [!CAUTION] Vigyázat (pirosas)
> Egy cselekvés negatív lehetséges következményei.


